Beslut fattat — förskolan läggs ned

I början av februari träffade NVP barn som går på förskolan och deras föräldrar. FOTO: JENNY FREJING
Nacka Publicerad 17:09, 22 februari 2021





• S: ”Om alla små förskolor ses som olönsamma går vi mot ett Nacka med bara stora enheter”

Kommunstyrelsen klubbade i dag nedläggningen av Hästhagens förskola. Men S anser att sista ordet inte är sagt och vill försöka häva beslutet.

Hästhagens förskola ska läggas ned då det inte är ekonomiskt försvarbart att fortsätta driva förskolan då lokalerna kräver renoveringar och det just nu går relativt få barn där.
Så lyder förslaget som kommunstyrelsen klubbade på måndagens sammanträde.

Föräldrar till barn startade en namninsamling för att rädda förskolan och samlade över 500 namn. Men det påverkade inte beslutet.

Khashayar Farmanbar, S, oppositionsråd, är kritisk till beslutet.
– Vi anser att det är ett stort principiellt beslut och ville därför att beslutet skulle tas i kommunfullmäktige. I förlängningen kan detta innebära att ingen liten förskola kommer räknas som lönsam. Om alla små förskolor ses som olönsamma går vi mot ett Nacka med bara stora enheter. Den utvecklingen vill inte vi se, säger han till NVP.
– Vi har reserverat oss mot förslaget. Och kommer försöka uttömma de juridiska vägar som finns för att häva beslutet, fortsätter han.

Anna-Karin Blom
Anna-Karin Blom
anna-karin.blom@nvp.se
